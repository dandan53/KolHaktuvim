<ion-view view-title="תפילה לרפואה">
  <ion-content style="text-align: right; padding: 25px" id="bck">
      <div class="branding">
        <h3>
מִי שֶׁבֵּרַךְ אֲבוֹתֵינוּ וְאִמוֹתֵינוּ אַבְרָהָם יִצְחָק וְיַעֲקֹב, מֹשֶׁה וְאַהֲרֹן, דָּוִד וּשְׁלֹמֹה, שָׂרָה רִבְקָה רָחֵל וְלֵאָה, הוּא יְבָרֵךְ וִירַפֵּא אֶת כָּל חוֹלֵינוּ (שמות הזקוקים לרפואה) בַּעֲבוּר שֶׁאֲנַחְנוּ מִתְפַּלְלִים לְהַחֲלָמָתָם. בִּשְׂכַר זֶה הַקָּדוֹשׁ בָּרוּךְ הוּא יִמָּלֵא רַחֲמִים עֲלֵיהֶם לְהַחֲלִימָם וּלְרַפְּאֹתָם וּלְהַחֲזִיקָם וּלְהַחֲיוֹתָם וְיִשְׁלַח לָהֶם מְהֵרָה רְפוּאָה שְׁלֵמָה מִן הַשָּׁמַיִם, עִם כָּל חוֹלֵי יִשְׂרָאֵל, רְפוּאַת הַנֶּפֶשׁ וּרְפוּאַת הַגּוּף, מִלִּזְעוֹק וּרְפוּאָה קְרוֹבָה לָבוֹא, הַשְׁתָּא בַּעֲגָלָא וּבִזְמַן קָרִיב וְנֹאמַר אָמֵן.
ה’ ה’ אל רחום וחנון ארץ אפיים ורב חסד ואמת נוצר חסד לאלפים נושא עוון פשע וחטאה ונקה, לךָ ה’ הַגּדֻלָּה והַגּבוּרָה והַתִּפְאֶרֶת והַנֵּצַח והַהוֹד כִּי־כֹל בַּשָּׁמַיִם וּבָאָרֶץ. לךָ ה’ הַמַּמְלָכָה והַמִּתְנַשֵּׂא לכל לרֹאשׁ:

ואתה בידך נפש כל חי ורוח כל בשר איש. ובידך כח וגבורה לגדל ולחזק ולרפאות אנוש עד דכא, עד דכדוכה של נפש ולא יפלא ממך כל דבר, ובידך נפש כל חי. לכן יהי רצון מלפניך האל הנאמן אב הרחמים הרופא לכל תחלואי עמך ישראל הקרובים עד שערי מות, והמחבש מזור ותעלה לידידיו, והגואל משחת חסידיו, והמציל ממות נפש מרודיו, אתה רופא נאמן. שלח מרפא וארוכה ותעלה ברוב חסד וחנינה וחמלה לנפש (פלוני בן פלונית), לרוחו ונפשו האומללה, ולא תרד נפשו לשאול, ותתמלא רחמים עליו להחלימו ולרפאותו ולהחזיקו ולהחיותו כרצון כל קרוביו ואוהביו, ויראו לפניך זכיותיו וצדקותיו, ותשליך במצלות ים כל חטאתיו, ויכבשו רחמיך את כעסך מעליו, ותשלח לו רפואה שלימה רפואת הנפש ורפואת הגוף, ותחדש כנשר נעוריו, ותשלח לו.. ולכל חולי ישראל מרפא ארוכה, מרפא ברכה, מרפא תרופה ותעלה, מרפא חנינה וחמלה, מרפא ידועים וגלוים, מרפא רחמים ושלום וחיים, מרפא אורך ימים ושנים טובים, ויקוים בו (בה) ובכל חולי עמך ישראל מקרא שכתוב על ידי משה עבדך נאמן ביתך, ויאמר: אם שמוע תשמע לקול יהוה אלהיך והישר בעיניו תעשה והאזנת למצותיו ושמרת כל חקיו כל המחלה אשר שמתי במצרים לא אשים עליך כי אני יהוה רופאך: ועבדתם את אלהיכם וברך את לחמך ואת מימיך והסירותי מחלה מקרבך: לא תהיה משכלה ועקרה בארצך את מספר ימיך אמלא: והסיר יהוה ממך כל חולי וכל מדוי מצרים הרעים אשר ידעת לא ישימם בך ונתנם בכל שונאיך: ועל ידי עבדיך הנביאים כתוב לאמר ואכלתם אכול ושבוע והללתם את שם יהוה אלהיכם אשר עשה עמכם להפליא ולא יבושו עמי לעולם: דרכיו ראיתי וארפאהו ואנחהו ואשלם ניחומים לו ולאבליו: בורא ניב שפתיים שלום שלום לרחוק ולקרוב אמר יהוה ורפאתיו: וזרחה לכם יראי שמי שמש צדקה ומרפא בכנפיה: אז יבקע כשחר אורך וארוכתך מהרה תצמח: רפאינו יהוה ונרפא הושיענו ונושעה כי תהילתנו אתה:

והעלה רפואה שלימה לכל מכות עמך ישראל ובפרט לפלוני בן פלונית רפואה שלימה לרמ"ח איבריו ושס"ה גידיו, לרפאות אותו כחזקיהו מלך יהודה מחליו, וכמרים הנביאה מצרעתה, בשם השמות הקדושים של שלש עשרה מדותיך, אל נא רפא נא לפלוני בן פלוני להקים אותו מחליו זה, ולהאריך עוד ימי חייו
חיים של רחמים, חיים של בריאות, חיים של שלום, חיים של ברכה, כדכתיב כי אורך ימים ושנות חיים ושלום יוספו לך, אמן סלה
        </h3>
    </div>
  </ion-content>
</ion-view>
